---
layout: post-blog
DD: "05"
MM: "09"
YYYY: "2020"
title: "Remembering Ludwig Boltzmann - Death Anniversary "
image: /media/blog/2020/09/remembering-ludwig-boltzmann-death-anniversary/boltzmann-death-anniversary.jpg
image_alt: Ludwig Boltzmann
excerpt: >-
  ৫ই সেপ্টেম্বর বিজ্ঞানী বোলজ্‌ম্যান (Ludwig Boltzmann) আত্মহত্যা করেন। 

  বিজ্ঞানী ডারউইন যেমন জীববিজ্ঞানে এক যুগান্তকারী বৈপ্লবিক পরিবর্তন এনেছিলেন, তেমনি বোলজ্‌ম্যানও পদার্থের দুনিয়ায় এনেছিলেন আরেক বৈপ্লবিক পরিবর্তন কিন্তু তাঁকে এবং তাঁর এই পরিবর্তনকে বহুজন নানান ভাবে হেয় প্রতিপন্ন করে এবং অস্বীকার করে। এটা মেনে নিতে না পারায় তিনি আত্মহত্যা করেন।
tags-list: Scientist, Ludwig Boltzmann, Physics
categories: Remembering
---
# **লুডউইগ বোলজ্‌ম্যান - মৃত্যু দিবস স্মরণে**

<hr>

{%include image-embed.html img_link="/media/blog/2020/09/remembering-ludwig-boltzmann-death-anniversary/boltzmann-quote.jpg" img_title="Ludwing Boltzmann" img_alt="Ludwing Boltzmann"%}

সাল ১৮৫৮, বিজ্ঞানের জগতে ঘটে গেল এক যুগান্তকারী ও বৈপ্লবিক পরিবর্তন - ডারউইন প্রকাশ করলেন তাঁর "অন দ্যা অরিজিন অফ স্পিসিস"। ভাঙ্গতে শুরু করল মনুষ্যসৃষ্ট পরম সৃষ্টিকর্তার সৃষ্ট জীবকুলের তত্ত্ব। দেখা গেল যে জীবকুল প্রকৃতির আপন নিয়মেই সৃষ্টি হয়েছে - অর্থাৎ এর পেছনে নেই কোনো "গ্র্যান্ড ডিজাইন"। ঠিক এসময়ই অস্ট্রিয়ার ভিয়েনা শহরে বেড়ে উঠছিল ১৪ বছরের কিশোর লুডউইগ বোলজ্‌ম্যান। কৈশোরে মূলত বাড়িতেই শিক্ষা গ্রহণের পর ১৮৬৯ সালে তিনি ভিয়েনা বিশ্ববিদ্যালয়ে তিনি পদার্থবিদ্যা ও গনিত নিয়ে পড়াশোনা শুরু করেন এবং পরবর্তীতে গ্যাসের গতিতত্ত্বের ওপর গবেষণা করে ডক্টরেট ডিগ্রী লাভ করেন। এরপর তিনি গ্রাজ বিশ্ববিদ্যালয়ে গাণিতিক পদার্থবিদ্যার শিক্ষক হিসাবে যোগদান করেন এবং পরবর্তীতে ভিয়েনা বিশ্ববিদ্যালয়ে তাত্ত্বিক পদার্থবিদ্যা বিভাগে যোগদান করেন। এখানে এসে তিনি সহকর্মী হিসাবে পান বিশিষ্ট পজিটিভিস্ট\* (\*see Positivism) আর্নস্ট ম্যাখ সহ আরো অন্যান্য পজিটিভিস্টদের।

বোলজ্‌ম্যানের জন্মের আগে থেকেই তাপ সংক্রান্ত বিষয় নিয়ে নানান গবেষণা চলছিল। বোলজ্‌ম্যানের সময়ে তাপগতিবিদ্যা সবেমাত্র গ্যাসের গতীয় তত্ত্বে পরিবর্তিত ও পরিবর্ধিত হয়েছে। গ্যাসের গতীয় তত্ত্বের মূলে ধরা হয় যে পদার্থ কিছু মৌলিক "কনা" দ্বারা গঠিত এবং "তাপ" হল পদার্থের গঠনমূলক এইসব বিভিন্ন কণারই মিথস্ক্রিয়ার (interaction) ফল। অর্থাৎ এর মাধ্যমে অনুর ধারণা প্রতিষ্ঠা পায় কিন্তু তখনো এরকম "অনু-পরমানু"র প্রত্যক্ষ প্রমান পাওয়া যায়নি। আর্নস্ট ম্যাখ বললেন, “Atoms? Have you seen one yet?” অর্থাৎ "পরমাণু? একটাকেও কি দেখা গিয়েছে?"। ফলে আর্নস্ট ম্যাখ সহ আরো অন্যান্য পজিটিভিস্টরা এরকম অণু-পরমাণুর অস্তিত্বকেই অস্বীকার করে বসলেন শুধুমাত্র প্রত্যক্ষ প্রমাণের অভাবে।

পজিটিভিস্টদের মতে, পঞ্চেন্দ্রিয়ের মাধ্যমে প্রাপ্ত তথ্য-প্রমান অর্থাৎ প্রত্যক্ষ প্রমানের ওপর ভিত্তি করেই সমস্ত সত্য নির্ধারণ করতে হবে। প্রকৃতি বিজ্ঞানের ক্ষেত্রে এই দর্শন আপাত দৃষ্টিতে বস্তুবাদী মনে হলেও আসলে এটি একরকম ভাববাদী দর্শনেরই উদাহরণ। কারণ এতে প্রাকৃতিক-সত্য পঞ্চেন্দ্রিয় তথা ব্যাক্তিচিন্তা এবং সমস্ত পরোক্ষ প্রমাণকে অস্বীকার করে শুধুমাত্র প্রত্যক্ষ প্রমানের ওপরই নির্ভরশীল হয়ে পরে।

এমতাবস্থায়, বোলজ্‌ম্যান তাপ সংক্রান্ত এই গ্যাসের গতীয় তত্ত্বকে আর পরিমার্জিত, পরিবর্তিত ও পরিবর্ধিত করে "স্ট্যাটিস্টিক্যাল মেকানিক্স"এর সূচনা করেন। এর আগে পর্যন্ত পদার্থের অণু-পরমানুর মধ্যে মিথস্ক্রিয়াগুলিকে নিউটনিয়ান মেকানিক্সের মাধ্যমে ব্যাখ্যা করার চেষ্টা করা হচ্ছিল ফলে এই ব্যাবস্থা ছিল পুরোপুরি নিশ্চয়বাদী (deterministic)। কিন্তু বাস্তবে সামান্য পরিমান পদার্থের মধ্যেও এত বেশি সংখ্যক অণু-পরমানু থাকে যে, এই গননা পুরোপুরি নিশ্চয়তার সাথে করা অসম্ভব। "স্ট্যাটিস্টিক্যাল মেকানিক্স"এ এই ধারণা বদলে পুরোপুরি এক স্ট্যাটিস্টিক্যাল মেজারের ওপর ভিত্তি করে অণু-পরমাণুর মিথস্ক্রিয়াকে ব্যাখ্যা করা হল। অর্থাৎ এখানেও নিউটনিয়ান মেকানিক্সের প্রয়োগ হল কিন্তু অনিশ্চয়বাদী (indeterministic) ভাবে বরং ব্যবহার করা হল সম্ভাবনা তত্ত্ব এবং রাশিবিজ্ঞানকে। এর সাথে সাথে তিনি আরও অন্যান্য বিজ্ঞানীদের সঙ্গে কাজ করেছেন, যার মধ্যে উল্লেখযোগ্য হলেন ম্যাক্সওয়েল। ফলে পাওয়া গেল নানান সমীকরণ যাদের সফলতা পাওয়া গেল বিভিন্ন পরীক্ষায়। এই নানান সমীকরণগুলির মধ্যে অন্যতম পরিচিত হল S = k. logW সমীকরণটি যেখানে W হল পদার্থের মাইক্রোস্কপিক ধর্ম অর্থাৎ W পুরোপুরি পদার্থের মাইক্রো বা অণু-পরমাণুর ওপর নির্ভরশীল এবং S হল পদার্থের ম্যাক্রোস্কপিক ধর্ম অর্থাৎ S পুরোপুরি সমগ্র পদার্থের ধর্ম। এছাড়া k হল ধ্রুবক যা বিজ্ঞানীর সম্মানে "বোলজ্‌ম্যান ধ্রুবক" বলা হয়। এই সমীকরণের মাধ্যমে বোলজ্‌ম্যান পদার্থের অণু-পরমাণুর আচরনের সাথে সমগ্র পদার্থের আচরনের যোগসূত্র স্থাপন করলেন।

অর্থাৎ আবার "অণু-পরমাণু"র অস্তিত্বের প্রমান হল - পরোক্ষ ভাবে। এবং এতদিন ধরে পদার্থের মৌলিক আচরনে যে এক ঈশ্বরের কথা ভাবা হচ্ছিল তাও ছিন্নভিন্ন হল।

কিন্তু পজিটিভিস্টরা আবার স্বভূমিকায় - এ তত্ত্ব তাঁরা মানবেন না কারণ অণু-পরমাণুর কোন প্রত্যক্ষ প্রমান নেই। বিভিন্ন সহকর্মীর চোখে এই "বিজ্ঞানচর্চায় সিংহ" (Bull in Scientific Discussion) -কে নানান ভাবে অপদস্থ ও অপমান করা শুরু হল। তাঁর বিভিন্ন তত্ত্ব নিয়ে মশকরা শুরু হল। বোলজ্‌ম্যান নানান ভাবে চেষ্টা করেছেন তাঁর এই তত্ত্বকে যুক্তির মাধ্যমে স্থাপন করার। শেষমেশ রাগে, দুঃখে ও একরকম বিষণ্ণতায় তিনি ভিয়েনা বিশ্ববিদ্যালয়ের চাকরি ছেড়ে দেন। কিন্তু ছেড়ে দিয়ে তিনি আরো হতাশা ও বিষণ্ণতায় ভুগতে থাকেন, তাঁর মানসিক শান্তির বিঘ্ন ঘটে। ফলশ্রুতিতে তিনি আত্মহত্যার প্রয়াস করেন কিন্তু ব্যর্থ হন। ইতিমধ্যে আর্নস্ট ম্যাখ বিশ্ববিদ্যালয় থেকে আবসর গ্রহণ করেছেন। ফলে বোলজ্‌ম্যান আবার বিশ্ববিদ্যালয়ে যোগদান করেন। কিন্তু তাঁর পূর্ব অভিজ্ঞতা সর্বদা তাঁকে পীড়া দিচ্ছিল। এছাড়া আবারও তাঁকে নানান ভাবে আপমান আপদস্ত করা হয় এবং তাঁর তত্ত্বকে খারিজ করা হয়। ফলে তিনি আবার অসুস্থ হয়ে পড়লেন এবং ডাক্তার তাঁকে সমস্ত বিজ্ঞানচর্চা থেকে দূরে রাখার পরামর্শ দেন। অবশেষে ১৯০৬ সালে ৫ই সেপ্টেম্বর তিনি আত্মহত্যার পথ বেছে নেন।

বোলজ্‌ম্যানের জীবনের একদম শেষকালে ম্যাক্স প্লাঙ্ক তাঁর বিকিরন তত্ত্বে এবং আইনস্টাইন তাঁর প্রথম ডক্টরেট থিসিসে বোলজ্‌ম্যানের জীবনের বিনিময়ে পাওয়া তত্ত্বেকে ব্যবহার করে এই তত্ত্বের অব্যার্থতা প্রমান করেন। প্লাঙ্ক ও আইনস্টাইনের তত্ত্ব নিয়েও যথেষ্ট বিরোধী মন্তব্য আসলেও ধীরে ধীরে সকলেই এই তত্ত্বের অব্যার্থতা মেনে নেন। যদিও বোলজ্‌ম্যান তাঁর এই সাফল্য দেখে যেতে পারেননি।

কিন্তু আজীবন তিনি তাঁর এক আদর্শ তিনি মেনে গিয়েছেন - "Bring forward what is true, write it so that it is clear, and defend it to your last breath." অর্থাৎ "সত্যকে সামনে আনো, তাকে লেখো যাতে কিনা তা পরিষ্কার হয় এবং তাকে শেষ নিশ্বাস পর্যন্ত রক্ষা করো।"