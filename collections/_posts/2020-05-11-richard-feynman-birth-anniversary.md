---
layout: post-blog
DD: "11"
MM: "05"
YYYY: "2020"
title: Richard Feynman - Birth Anniversary
image: /media/blog/2020/05/richard-feynman-birth-anniversary/feynman02.jpg
image_alt: Richard Feynman
excerpt: Remembering one of the greatest scientists, Dr. Richard P. Feynman.
tags-list: Richard Feynman, Scientific Methods
categories: none
---
# Remembering one of the greatest scientists, Dr. Richard P. Feynman.

{%include image-embed.html img_link="/media/blog/2020/05/richard-feynman-birth-anniversary/richard-feynman.jpg" img_title="Dr. Richard Phillip Feynman" img_alt="Dr. Richard Phillip Feynman"%}

### Quotes:

> I... a universe of atoms, an atom in the universe.
>
> The first principle is that you must not fool yourself and you are the easiest person to fool.
>
> Religion is a culture of faith; science is a culture of doubt.

### Richard Feynman on Scientific Method:

{%include yt-embed.html id="0KmimDq4cSU" type="video"%}

- - -

### রিচার্ড ফাইনম্যান: জন্মদিনের শ্রদ্ধাঞ্জলি

নোবেল পুরস্কার জয়ী আমেরিকান পদার্থবিদ ফাইনম্যানের (১৯১৮ - ১৯৮৮) আজ জন্মদিন। তাত্বিক পদার্থবিদ ফাইনম্যানের বৈজ্ঞানিক অবদান অল্প্ কথায় সহজে বুঝিয়ে বলা কঠিন।আজ আমরা তাঁর কয়েকটি অসাধারণ কাজের স্মরণ করব যা থেকে সর্বসাধারণ তাঁর বহুমুখী প্রতিভার কথা জানতে পারেন।

ফাইনম্যান এযুগের অন্যতম শ্রেষ্ঠ তাত্বিক পদার্থবিদ।কিন্তু তিনি দিনরাত্ জটিল গাণিতিক সমস্যা নিয়ে ব্যস্ত থাকতেন এমন নয়।বাস্তবমুখী সমস্যার সমাধানে ছেলেবেলা থেকেই তাঁর প্রচুর উৎসাহ ছিল।বিদ্যালয়ে তিনি গণিতের সেরা ছাত্র ছিলেন।পাশাপাশি বাড়িতে একটি ছোটখাটো গবেষণাগারও গড়ে তুলেছিলেন। রেডিও মেরামতির কাজে বিশেষ পারদর্শী ছিলেন ।তবে কোনো রেডিওর গলদটি সহজে বোঝা না গেলে কিন্তু ভিতরের তাত্বিকটি বেরিয়ে আসত।তখন কাজে হাত দেয়ার আগে তিনি গভীর ভাবে চিন্তা করতেন। ফলে পাড়ায় রটেছিল ছেলেটা চিন্তা করেই রেডিও সরিয়ে দেয় ( He fixes radios by thinking)!

তাঁর মৃত্যুর মাত্র বছর দুয়েক আগের কথা।ফাইনম্যান তখন দুরারোগ্য কর্কট রোগের সঙ্গে মরণপণ সংগ্রাম করছেন।এই অবস্থায় তিনি আর একবার প্রমান করলেন ঘোর বাস্তবের কঠিন জমিতেও তাঁর প্রতিভা কতটা সক্রিয়।\
1986 সালের জানুয়ারী মাসের এক হিমেল সকালে আমেরিকার মহাকাশযান চ্যালেঞ্জার নিক্ষিপ্ত হয়। যাত্রা শুরুর বাহাত্তর সেকেন্ডের মাথায় এক প্রচন্ড বিস্ফোরণের ফলে যানটি সাতজন নভোশ্চরসহ ধ্বংস হয়ে যায়। এই রাষ্ট্রীয় বিপর্যয়ের কারণ নির্ণয়ের জন্য আমেরিকার তৎকালীন প্রেসিডেন্ট রোনাল্ড রেগান একটি কমিশন গঠন করেন।ওই দুর্ঘটনার জন্য যে প্রযুক্তি বিদ্যার কোনো গলদ দায়ী এ নিয়ে কোনো সন্দেহ ছিলনা।তবুও ওই তদন্ত কমিশনে তাত্বিক পদার্থবিদ ফাইনম্যানের ডাক পড়েছিল।কারণ যে কোনো তদন্তেই তাঁর অনুসন্ধিৎসু মন এবং বিশ্লেষণ ক্ষমতা যে অমূল্য সম্পদ হতে পারে এ কথা তখন সর্বজনবিদিত।

ফাইনম্যান একার হাতে সমস্যাটির সমাধান করে ছিলেন এটা বললে অত্যুক্তি হবে। কমিশনের অন্য সদস্যরা এবং নাসা-র বহু কর্মী অবশ্যই সাহায্য করেছিলেন। ফাইনম্যানের সবচেয়ে মূল্যবান অবদান একটি ছোট্ট কিন্তু অতি গুরুত্বপূর্ণ পরীক্ষা। এটির সাহায্যে ফাইনম্যান সর্বজন সমক্ষে নি:সংশয়ে প্রমাণ করেন হিমশীতল পরিবেশে O-রিং(O-Ring; এক ধরণের অতি ক্ষুদ্র যন্ত্রাংশ)কাজ করেনা। এদের কাজটা কি? O-রিঙ-এর কাজ কতকটা আমাদের জলের কলের ওয়াসারের মত| ওয়াসারটির ত্রুটি থাকলে কল চালালে জল লিক করতে থাকে। মহাকাশযান উৎক্ষেপণের সময় দুটি রকেট চালু হয় এবং যানটিকে ঠেলে উপরে তুলে দেয়। রকেটে অনেক জোড় থাকে এবং জোড়ের মুখে O-রিঙ বসানো থাকে। রকেট চালু হলে জোড়ের মুখে কয়েকটি ছোট ছোট ছিদ্র হতে পারে। এমন ঘটলে রবারের মত বস্তু দিয়ে তৈরী O-রিংগুলি মুহূর্তের মধ্যে প্রসারিত হয়ে ছিদ্রগুলি বন্ধ হয়ে যায়। রকেটের ভিতরের অতি উত্তপ্ত গ্যাস বাইরে বার হতে পারে না। কিন্তু অতি শীতল পরিবেশে রিংগুলি নিমেষের মধ্যে প্রসারিত হতে পারেনা। এইজন্য মহাকাশ যানটি উৎক্ষেপণের পর রকেটের গা দিয়ে গরম গ্যাসের হলকা বেরিয়ে সরাসরি মহাকাশযানের জ্বালানীর আধারে ধাক্কা দেয়।\
ফলে আধারটি অতিরিক্ত উত্তপ্ত হয়ে বিস্ফোরণ ঘটে। উৎক্ষেপণের পর যে সব ছবি তোলা হয় সেগুলিও এই তত্বকে সমর্থন করে।

ফাইনম্যান যে বস্তু দিয়ে রিংগুলি তৈরী তার একটি টুকরো চিমটের মতো একটা যন্ত্র দিয়ে চেপে ধরেন ।এই অবস্থায় বস্তুটিকে বরফ জলে ডুবিয়ে চিমটের চাপ সামান্য আলগা করা হয়। বস্তুটি যদি প্রত্যাশামত অতিদ্রুত প্রসারিত হয় তাহলে ওটি চিমটের ফাঁকেই আটকে থাকবে। কিন্তু প্রসারণ যদি একটু ঢিমেতালে হয় তাহলে সেটি জলে পড়ে যাবে। পরীক্ষার সময় দেখা গিয়েছিল টুকরোটি টুপ্ করে জলেই পড়ে যায়!

সমাজ, রাজনীতি, ধর্ম এবং বিজ্ঞান নিয়ে নানা আলোচনা তাঁর ‘The meaning of it all’ বইতে প্রকাশিত। এটির একটি অধ্যায়ের শিরোনাম ‘The Unscientific Age'| শিরোনামটি পড়ে প্রথমটা একটু ধাঁধা লাগে। আধুনিক যুগে বিজ্ঞানের জয়যাত্রা তো ফাইনম্যানের অজানা থাকার কথা নয় ! ফাইনম্যান অবশ্য নিজেই নামটির কারণ ব্যাখ্যা করেছেন| তিনি লিখছেন `কোনো সন্দেহ নেই যে আজকের যুগে আমরা বিজ্ঞানের হাজারো প্রয়োগ দেখছি যা আমাদের নানাবিধ ঝামেলায় ফেলছে আবার সঙ্গে সঙ্গে হরেক রকমের সুবিধাও যোগাচ্ছে। এই অর্থে এটি অবশ্যই বিজ্ঞানের যুগ ।... কিন্তু যদি বলা হয় যে এটি বিজ্ঞানের যুগ কারণ .......মানুষের চিন্তা ভাবনায় বিজ্ঞানের বিপুল প্রভাব আছে , তাহলে আমার মনে হয় এটি আদৌ বিজ্ঞানের যুগ নয়।' অতঃপর তিনি এযুগে প্রচলিত অনিষ্টকর, অযৌক্তিক ধারণার নানা নমুনা দিয়েছেন। তার মধ্যে একটি রাজনীতি সম্পর্কে।

তিনি স্বভাবসিদ্ধ সরস ভাষায় একটি কাল্পনিক রাজনৈতিক সাক্ষাৎকারের বর্ণনা দিয়েছেন। এতে অংশ নিয়েছেন দুই প্রেসিডেন্ট পদপ্রার্থী। দুজনকেই প্রশ্ন করা হল কৃষি সমস্যা নিয়ে আপনি কি করবেন? প্রথম ব্যক্তি সম্বন্ধে ফাইনম্যান লিখছেন \`ইনি সবজান্তা - দুমদাম করে কত কি যে বললেন '| দ্বিতীয়জনের কাছে এমন চটজলদি সমাধান নেই। তিনি অকপটে বললেন \` আমি জানিনা। আমি সেনাপতি ছিলাম এবং চাষবাসের বিশেষ কিছু জানিনা।' তবে সমাধানের চেষ্টা কি ভাবে করা যায় তার একটি রূপরেখা আঁকলেন| তিনি কৃষিবিশেষজ্ঞদের সঙ্গে আলোচনা করে এবং অতীতে এ নিয়ে যা কাজ হয়েছে তা খতিয়ে দেখে তবেই এগোবেন। সন্দেহ নেই দ্বিতীয় ব্যক্তিটির কথাগুলি যুক্তিসঙ্গত । কিন্তু ফাইনম্যান লিখছেন ` এমন লোক এদেশে বেশীদূর যেতে পারবেননা। সত্যি বলতে এমন মানুষদের এগোনোর সুযোগ দেওয়ার চেষ্টাও তো কখনো করা হয়নি ।' তার কারণ যে নেতা যেনতেন একটা সমাধান বাতলাতে পারেন তিনিই জনপ্রিয়, যিনি আলাপ আলোচনা করে সমাধানের পথ খোঁজেন তিনি নয়|ফাইনম্যান কিন্তু বলছেন বেশীর ভাগ সময়েই দেখা যায় দ্বিতীয় পন্থাটিই শ্রেয়।সোজা কথায় নেতা কিংবা জনতা কেউই যুক্তির ধার ধারেনা!

ফাইনম্যানের মৃত্যুর প্রায় বত্রিশ বছর পর আজ দেশে দেশে সবজান্তা রাজনৈতিক নেতাদের বাড়বাড়ন্ত দেখা যাচ্ছে! বিশেষ করে মার্কিন দেশের রাষ্ট্রপতি ডোনাল্ড ট্রাম্প এবং তাঁর দুমদাম নির্বাচনী প্রতিশ্রুতিগুলি বিচার করলে মনে হয় ফাইনম্যানের কাল্পনিক সবজান্তা নেতাটি যেন সশরীরে আবির্ভূত হয়েছেন।আমেরিকার ভোটদাতাদের একটি বড় অংশ কিন্তু সবজান্তা ট্রাম্প এবং তাঁর দুমদাম নির্বাচনী প্রতিশ্রুতিগুলি সাদরে বরণ করেছিলেন!

[From the timelinke of Dr. Amitava Dutta <https://www.facebook.com/amitava.datta.167/posts/2618562811723820>]

{%include yt-embed.html id="raMmRKGkGD4" type="video"%}